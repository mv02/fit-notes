## Modely a reprezentace strukturovaných dat

[toc]

---

### Strukturovaná data

- V IS se vyskytují v různých kontextech:
  - Perzistentní úložiště – **databáze**
  - Soubory, HTTP komunikace – **serializace**
  - Uživatelské rozhraní – **vizualizace**
- Strukturovaný datový typ = datová struktura = _metadata_ („jak vypadají data“)
- Dva způsoby, jak strukturované DT vytvářet – _struktura_ a _kolekce_

#### Struktura (záznam)

- **Pevný počet** pojmenovaných dílčích hodnot obecně **různých datových typů**
- Uspořádaná n-tice, prvek kartézského součinu
- **_Objekt_** – struktura s identifikací
  - _Object identification_ (OID) – hodnota generovaná databázovým systémem při vzniku, dále neměnná
  - Díky OID je objekt odkazovatelný – může figurovat ve vztazích
- Struktura bez identifikace – _prostá struktura_

#### Kolekce

- Tvořena **předem neomezeným počtem** hodnot **stejného datového typu**
- Časté omezení – kolekce pouze s prvky datového typu struktura
- _Množina_ – každý prvek pouze jednou, jinak _multimnožina_
  - Operace: vložení prvku, získání prvku, určení počtu prvků, rušení prvku
- Tradiční seznam – uspořádaná multimnožina
- _Kurzor_ (**_iterator_**) – ukazovátko do kolekce, které lze posunovat oběma směry
  - Stabilní – nebere zřetel na změnu kolekce během práce
  - Nestabilní – reflektuje změny
- _Agregáty_ – hodnoty statisticky popisující prvky kolekce (počet, maximum, minimum, součet, průměr)

### Datové modelování

- _Data_ – konkrétní hodnota (výskyt)
- _Metadata_ – jak vypadají data
- _Meta-metadata_ = _meta²data_ – jak vypadají metadata
- _Meta³data_ atd.

##### Cíle modelování

- Zobrazit a tím zjednodušit modelovanou realitu
- Vyvinout univerzální struktury pro popis modelované reality, které jsou schopné tvořit datové modely
- Z nich sestavit modely pro různá použití

#### Databázové modely (produkční modely)

- Modely, které je schopen interpretovat SŘBD
- Jinak též zvané **_produkční modely_**
- V jejich definičním jazyce musejí být zapsána metadata pro všechny uložené datové struktury
- Vztahy – umožňují odkazovat z jedné strukturované hodnoty jinou
  - Musí existovat datový typ jednoznačně identifikující strukturovanou hodnotu
  - Relační model dat vztahy přímo neobsahuje, vytvářejí se až v okamžiku dotazování (např. `JOIN`)

##### Relační model dat

- Tabulka (_relace_) v relačním modelu je **kolekcí struktur**
- Datové typy vlastností jsou **jednoduché**

##### Objektový model dat

- Základní typy + datový typ OID
- Objekt je vždy strukturou na nejvyšší úrovni
- Dva druhy neomezeně zanořených struktur – kolekce a prosté struktury
- Další vlastnosti – dědičnost atd.
- Odpadá nutnost transformace objektového modelu na schéma relační databáze

#### Konceptuální modely

- Komunikace mezi návrháři, případně se zákazníky
- Formálně přesné a **převoditelné** na produkční modely
- Často grafické pro větší přehlednost
- Nejběžnější: _diagram tříd_, _ER diagram_

##### ER diagram

- **Entity** – modelují objekty vyskytující se v modelovaném systému
- **Vztahy** – modelují spojení mezi entitami
- **Integritní omezení**

##### Diagram tříd

- **Třídy** a jejich vlastnosti
- **Vztahy** s různou kardinalitou
- **Dědičnost** – generalizace/specializace

#### Objektově-relační mapování (ORM)

- Databázová vrstva zajišťující automatické mapování objektů na relace a zpět
- Program pracuje s objekty, ORM vrstva vytváří SQL dotazy, transformuje data
- Konzistence aplikace a schématu databáze

#### Transformace modelů

- Mezi modely mohou existovat transformace, zejména pokud jsou si sémanticky blízké
- Nejčastěji transformace konceptuálních modelů na produkční
- Velmi často **ER diagram → relační datový model**
- Diagram tříd lze také transformovat na relační model – nutné řešit dědičnost
- Pro objektový databázový model lze přímo použít diagram tříd
